<p>Prima di provare ad attivare in mojoPortal l'utilizzo del protocollo LDAP per i servizi di autenticazione, dovreste anzitutto provvedere a modificare l'ID utente utilizzato per il login dell'utente amministratore (Admin) in modo da farlo coincidere con quello utilizzato da LDAP, quindi disconnettervi (logout) e infine rieseguire il login al sito con le nuove credenziali.</p>
<p>In alternativa potreste creare in mojoPortal un nuovo utente il cui nome esista gi&agrave; nella Directory di LDAP, configurare tale utente come un Amministratore del Sito e rieseguire il login al sito con questo nuovo account per attivare l'uso di LDAP.</p>
<p>Per esempio, se avete un utente LDAP di nome &quot;rossi&quot;, aggiungete anche in mojoPortal un nuovo utente con ID utente &quot;rossi&quot; e assegnatelo al ruolo &quot;Administrators&quot;, poi accedete a mojoPortal con il nuovo account e provate ad attivare la funzione di autenticazione tramite LDAP.</p>
<p>Nel campo cui si riferisce questo testo di aiuto dovete digitare la vostra password di LDAP, per consentire a mojoPortal di eseguire un test preliminare di autenticazione.</p>
<p>Se il test fallisce, le modifiche delle impostazioni di mojoPortal relative all'attivazione di LDAP non verranno applicate, in modo da evitare che voi e gli altri utenti non siate pi&ugrave; in grado di accedere al sito.</p>